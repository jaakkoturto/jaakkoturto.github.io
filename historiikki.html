<!DOCTYPE html>
<html lang="fi">
<meta charset="UTF-8">
<title>Järilän Avoimet</title>
<meta name="viewport" content="width=device-width,initial-scale=1">
<link rel="stylesheet" href="">
<style>
html,body {
    height: 100%;
    font-family:"Andalé Mono", cursive}
h1,h2,h3,h4,h5,h6 {font-family:"Andalé Mono", cursive}
</style>
<script src=""></script>
<body> 
    <center>
    
        Järilän Avoimet Historiikki
        <br><br>

        Järilän Avoimet tennisturnaus näki päivänvalonsa vuonna 2015 auringon pilkistäessä tummalta Järilän taivaalta. Kuurolasta puhaltaneet pahat tuulet olivat siirtymässä pois Chateau de Virtasten tenniskentältä, jossa tiluksien isäntä Jussi kestitsi Järilän Herttuatar Turtoa. Jussi ja Jaakko olivat muutaman vuoden ajan pallotelleet kentällä ja alkutalvesta saakka saaneet tennisvalmennusta Mestari Rikulta. Mestarin opit “Katse palloon!”, “Lyö aikaisemmin!” ja “Splittihyppy!” olivat juurtumassa nuorten kloppien päähän, kun Jussi ehdotti “rentoa, ei yhtään verenmaku suussa” pelattavaa tennisturnausta Järilän urhojen ja kaunottarien kesken. Tästä syntyi Järilän Avoimet.
        <br><br>
        Ensimmäiset Järilän Avoimet pelattiin loppukesästä saavuttaen odotetunlaisen huomion kansainvälisessä mediassa. Voittajaksi tuolloin kruunattiin Ville “alakierre” (myöhemmin “noidannuoli”) Virtanen, jonka tasaisen varma pelityyli oli humaltuneelle kansalle liian leveä joki uitavaksi. Vuodesta 2017 alkaen Järilän Avoimet on järjestetty aina Juhannusaattona, varmistaen näin pelaajalaadun tasaisuus ja Kolumbialaiset sponsoritulot.
        <br>
        Järilän Avoimet vuosi vuodelta:
        <br>
        I 2015: (Voittaja) Ville Virtanen, (runner up: Jussi Virtanen)
        <br>
        Ensimmäisestä Järilän Avointen mestaruudesta kamppailtiin mielipuolisesti päätetyn rankingin neljän parhaan pelaajan kesken. Mestaruussarjassa pelasivat Jussi Virtanen (1), Jaakko Turto (2), Ville Virtanen (3) ja Jaska Hurri (4). Poikien sarjassa pelasivat muut Järilän urhot Petteri Leino, Kalle Alamäki, Patrik Härmä ja Aleksi Anttila.
        <br>
        Villellä oli kunnia nostaa päivän päätteeksi Järilän Avointen mestaruuspokaali ilmaan. Tuolloin 22-vuotias Ville luotti omiin vahvuuksiinsa - varmoihin lyönteihin ja jalkojensa nopeuteen - ja näin mestaruus saavutettiin puolustamalla, kuten useimmat isot mestaruudet voitetaan. Jaska säilytti paikkansa mestaruussarjassa voittaen Poikien sarjan mestarin Petterin karsintaottelussa.
        <br><br>
        II 2016: Jussi Virtanen, (runner up: Jaakko Turto)
        <br>
Toisena vuonna otettiin ensiaskeleet sellaisen dynastian syntymiseen, mitä Kiinan Xiakin kadehtii ja mitä edes Kim Jong-un ei ole uskaltanut lähteä väärentämään saavutuksiinsa. Jussi “Järilän Kuningas” otti ensimmäisen mestaruutensa Järilän Avoimissa ja tämän jälkeen kaksin- ja nelinpelimestaruuksia on kertynyt kunnioitettava määrä.
<br><br>
III 2017: Jussi Virtanen & Petteri Leino, (runner up: Aleksi Anttila & Jaakko Turto)
<br>
Kolmantena vuonna Järilän Avoimet kasvoivat jo sellaisiin mittasuhteisiin, että järjestäjien oli vaikeuksia saada ottelut mahtumaan yhdelle päivälle. Kasvanut otteluohjelma johtui naispelaajien mukaanotosta. Tämä oli myös ensimmäinen vuosi kun Järilän Avoimet siirtyivät pelattavaksi Juhannuksena. Pelaajamäärän lisääntymisen ja uudenkokeilemisen huuman myötä Avoimet päätettiin järjestää nelinpeliturnauksena, jossa Miesten ja Poikien sarjan pelaajat yhdistettiin luomalla Mies-Poika -parit.
<br>
Liekö kohtalon ivaa, korruptiota vai silkkaa sattumaa, että Miesten ja Poikien sarjojen hallitsevat mestarit päätyivät pariksi ja jatkoivat hallitsemista kuten keskiajalla hyvien sukujen tapana oli sopuisan naimakaupan jälkeen.
<br><br>
IV 2018: Jussi Virtanen, (runner up: Ville Virtanen)
<br>
Seuraavana vuonna järjestäjät löysivät Viisastenkiven ja pystyivät muuttamaan Järilän Avoimet kultaiseen muotoonsa kaksinpeleinä pelattavaksi pienen Exceljumpan jälkeen. 
<br>
“Microsoftin tuotteet ovat erinomaisia ja etenkin Excel on muuttanut maailmani. En pystyisi elämää ilman sitä, ja uskon sukuni jatkuvuuden olevan kiinni Microsoftista” - Onnellinen Käyttäjä Maksettu mainos
<br>
Tuloksellisesti turnaus ei tuonut uutta historiankirjoihin sillä Jussi jatkoi S&M toimintaansa tenniskentällä vaikka kentän ulkopuolisia tapahtumia hallitsivat täysin muut olennot.
<br><br>
V 2019: Jaska Hurri, (runner up: Kalle Alamäki)
<br>
Vuosi 2019 - aka “Hullu vuosi” - muutti Järilän Avointen historiaa enemmän kuin mikään muu vuosi aikaisemmin ja todennäköisesti ikinä enää. Aikaisempana vuonna erityisoikeuksin pelannut Anni Haapanen-Hurri oli saanut jumalan hänellä osoittaman tehtävän suoritettua ja Järilän Avoimet V alkoi Pappasarjan ottelulla, jossa kohtasivat tuoreet isoisät Timo Hurri ja Pasi Haapanen.
<br>
Turnausmuoto koki Hulluna vuotena suurimman muutoksensa Miesten ja Poikien sarjan yhdistyessä Mestaruussarjaksi. Muutoksen taustalla oli monta tekijää ottelukaavion luomisesta uusien vastustajien kohtaamiseen, mutta suurimpana syynä oli jatkuvasti voittamaan kyllästyneen Jussin halu saada haastetta turnaukseen. Jatkuvasti häviämään tuomittu Turto näki mahdollisuutensa tulleen, kun selvästi muita enemmän tenniskentällä viihtyvä parivaljakko päätti pelata kaikkia muita kisailijoita vastaan vasemmalla (heikommalla) kädellään poislukien toisiaan ja Villeä, jolla vielä oli itsetuntoa jäljellä ensimmäisen vuoden mestaruudesta.
<br>
Suurimmat ihmetykset nähtiin kuitenkin taas kerran kentän puolella. Hegemoniallisessa puolivälieräottelussa kohtasivat itse Wilhelmin juustomakkarat (otteluisännät). Ottelu on mahdollisesti kaikkien aikojen Järilän Avoimet tennisottelu. Turto oli varmanoloisessa 5-2 johdossa ottelussa, jota katsojat seurasivat henkeään pidätellen ottelijoiden lyödessä palloa aina vain kovempaa linjaa pitkin ja läpi kentän. Tarinan loppu on kuitenkin tuttuakin tutumpi - Jussi pystyi tasoittamaan ottelun ja lopulta voitti 7-6 tie-breakin jälkeen.
<br>
Välierissä kohtasivat yllättävät parit: Jaska vs Jussi sekä Aleksi vs jo kerran voitettu Kalle. Kalle oli hävinnyt oman puolivälieräottelunsa Villeä vastaan, mutta Ville sai pelien välissä noidannuolen selkäänsä tiettävästi tikanheiton yhteydessä, eikä pystynyt enää jatkamaan pelejä. Näin Kalle vanhana takaluukun aukaisijana pääsi kuin varkain välierään, josta hän kampesi itsensä finaaliin. Toisessa välierässä nähtiin enemmän taikoja kuin Tylypahkassa, Jaskan kyykyttäessä Jussia ja raivaten tiensä finaaliin. Spekulaatiot Jaskan dopingin käytöstä sivuutettiin arvailuilla, josko Jussin ottelu Turtoa vastaan oli ollut niin kuluttava, ettei hallitsevalla mestarilla riittänyt enää jalka välierässä.
<br>
Finaalissa Jaska oli suvereeni Kallea vastaan eikä jättänyt epäselvyyksiä kenen kanssa poika saunoo.  Tuore mestari kommentoi saavutustaan elämänsä suurimmaksi ja voittohetkeä kaikkein kauneimmaksi. Hän myös myönsi tähtien olleen kohdallaan ja epäili mahdollisuuksiaan uusia voittoa enää ikinä (jonka hän on myöhemmin perunut).
<br><br>
VI 2020: Jussi Virtanen,(runner up: Jaakko Turto)
<br>
Järilän Avoimet VI pelattiin tiukan koronapohdinnan jälkeen ja vaikka Avoimet päätettiinkin järjestää, ei se riittäny referenssiksi esimerkiksi Lontoossa järjestettävälle Wimbledonin tennisturnaukselle. Sarjajärjestelmä muuttui taas hieman Mestaruussarjan muuttuessa sukupuolineutraaliksi. Jatkossa sarjoja tulisi olemaan vain kaksi: Mestaruussarja ja Pelisarja.
<br>
Peleistä ei paljon muistikuvia ole, mutta pokaalissa lukee Jussi Virtanen, ja ei ole syytä epäillä sitä. Mestarin paluu.
<br><br>
VII 2021: Jussi Virtanen, (runner up: Jaakko Turto)
<br>
Vuonna 2021 tarina pysyi samana. Jussi voitti, Kaksi Tornia oli taas pystyssä ja trilogian viimeisintä osaa lupa odottaa.
<br><br>
VIII 2022: Jaakko Turto, (runner up: Matias Vuorinen)
<br>
Vuodelle 2022 Järilän Avointen perhe kasvoi taas Jaskan ja Annin panetuksella. Näin Pappasarjan isovanhemmat Pasi ja Timo saivat toisen kohtaamisen josta keskustella sukujuhlissa. Sukujuhliin lisäkeskusteltavaa toi perinteisen kirjepostin muodossa toimitetut kutsut, jotka viimeisteltiin vahasinetillä.
<br>
Avoimet VIII:ssa (Teemu Selänne edition) tehtiin taas kerran historiaa uuden mestarin muodossa kun Turto otti ensimmäisen mestaruutensa ja sai viimeisenä “alkuperäisjäsenenä” nimensä mestaruuspokaaliin.
<br><br>
IX 2023: Jaakko Turto, (runner up: Saku Ruusunen)
<br>
Järilän Avoimet virallinen nettisivu julkaistaan.
<br>
Turto aloittaa vasenkätisen dynastian vaikka Saku antaa pahan vastuksen finaalissa. Mustat hevoset ovat Järilän Avoimissa ennenkin olleet voittavia poneja, mutta tällä kertaa finaalin ennakkosuosikki sai ottelun päätteeksi huokaista helpotuksesta. 
<br><br>
X 2024: Noora Silventoinen, (Saku Ruusunen -palkinto: Jaska Hurri)
<br>
Pystyykö Turto mahdottomalta vaikuttavaan kolmen peräkkäisen kaksinpelimestaruuden voittamiseen?
<br>
Voittaako Keimo otteiluita Mestaruussarjassa?
<br>
Ennakkotiedoissa on arvuuteltu Jussin ja Turton laitettavan pelaamaan toisiaan vastaan ensimmäisellä kierroksella ilman arvontaa - kuka huhuja levittää?
<br>
Vai siirrytäänkö Avoimissa takaisin nelinpelisarjaan?
<br>
Millainen on juhlavuoden kohuttu Gaala?
<br>
Onko Emmin appelsiinimehussa kuoharia?
<br>
Näihin kaikkiin saat vastauksen Juhannuksena 2024.
<br><br>
Nippelifaktoja vuosien varrelta:

<br>Eniten mestaruuksia: Jussi (5)
<br>Ensimmäinen naisvoittaja: Noora (2024)
<br>Eniten finaalipaikkoja: Jussi ja Turto (6)
<br>Eniten finaalitappioita: Turto (4)
<br>Paras suhde voitettujen ja pelattujen finaalien suhteen: Jaska 1/1
<br>Turto ei ole ikinä voittanut Jussia Järilän Avoimissa (kaksinpelissä).
<br>Turto ei ole ikinä hävinnyt Järilän Avoimissa muille kuin Jussille (kaksinpelissä) (Jussi on hävinnyt Villelle, Jaskalle ja Matiakselle).
<br>Ainut luovuttaja turnauksen aikana: Ville (2019).
<br>Ainut pelaaja, joka on päässyt yhtenä vuonna pelaamaan vain yhden ottelun: Ville (2022)
<br>Ainut pelaaja, joka on pelannut Järilän Avointen finaalissa hävittyään aikaisemmin ottelun: Kalle (2019)
<br>Järilän Avointen ensimmäinen naisedustaja: Tinski-Tiina (2015)
<br>Ensimmäinen pelaaja, joka on saanut erikoisluvan pelata selvinpäin: Anni (2018)
<br><br>Historiikin kirjoittajalla ei ole täysiä muistikuvia jokaisesta Järilän Avointen tapahtumasta sillä Järilän Avointen arvoihin on alusta alkaen kuuluneet yhteisöllisyys, urheilu ja alkoholi.
<br><br>
    <a href="index.html">Takaisin etusivulle</a>
    </body>
    </html>

    </center>